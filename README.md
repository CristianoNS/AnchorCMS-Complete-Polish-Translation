<h2>Witam serdecznie!</h2>
<p>Od pewnego czasu pracowałem nad polską wersją językową dla skryptu blogowego Anchor. Jako, że budowa tego skryptu jest dość specyficzna, spora część tłumaczeń jest poza plikami z tłumaczeniem. Samo ich spolszczenie rozwiązywało sprawę tylko połowicznie, więc zdecydowałem się na ingerencję w resztę plików. W efekcie uzyskałem kompletne tłumaczenie na język polski. W sumie edytowałem 99 plików pod kątem językowym oraz estetycznym (po zmianie dat trzeba było wyrzucić parę rzeczy z kodu, skompresowałem również wszystkie pliki .css).</p>
<p>Obecna wersja tłumaczenia oznaczona jest wersją 1.0. Myślę, że nie powinno być błędów językowych, ani błędów w strukturach plików. Jeśli znajdziesz jakikolwiek błąd to proszę mnie o tym powiadomić poprzez "pull request".</p>
<p>Jeśli szukasz polskiego wsparcia, zapraszam na www.nostatic.pl. Na pewno pomożemy!</p>
